<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Bara sjung</title>
    <link rel="stylesheet" href="style.css">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Roboto&display=swap" rel="stylesheet">
</head>
<body>
    <header>
        <h1>Bara sjung</h1>
    </header>

    <main>
        <h2>Jag gillar att sjunga</h2>
        <p>Att sjunga är en av mina hobbies. En del hobbies har kommit och gått under åren, men sången finns alltid där. Även om jag tar en paus, så kommer den alltid tilbaka.</p>


        <h2>Vad man behöver för att sjunga</h2>
        <p>Allt du behöver för att sjunga är att andas. Du kan göra det själv eller tillsammans med andra. Du kan göra det när ingen hör eller inför ett helt hav av människor. Du kan sjunga vart som helst och när som helst. (Ok, kanske inte mitt i en tyst tentasal, men du vet vad jag menar.) Det kostar absolut ingenting om du inte skulle vilja ha en vocal coach eller liknande.</p>


        <h2>"Men jag kan inte sjunga"</h2>
        <p>Alla kan sjunga.</p>
        
        <p>Det är som med de flesta kreativa saker, vi gör dem utan att tänka på det som barn. Vi bara gör det för att vi tycker om det utan tanke på om det är "bra" eller "dåligt". Det handlar bara om glädje. Med åren kanske någon kritiserar det vi gör, jämför det med någon annans skapande eller så förväntas vi bara göra något "bättre" med vår tid. Många slutar sjunga för att det bara är på skoj eller för att de är övertygade om att de inte kan sjunga.</p>

        <p>Alla kan sjunga. Att sjunga är att andas ut, inget mer. Om vi vill så kan vi släppa ut lite känslor i det andetaget och ge färg åt det vi sjunger. Det får vara svajigt och ostadigt för att det är svårt att slappna av. Du är inte tondöv, öron och stämband kan tränas upp precis som allt annat. Det viktiga är att du tycker om att sjunga.</p>


        <h2>Jag har alltid sjungit</h2>
        <p>Precis som man oförhappndes hamnar mitt i en lek som barn, så finns det barn som också bara börjar sjunga mitt i allt. Jag sjöng om det jag lekte, ritade, såg eller tänkte på. Bara för att det var kul. Jag vet inte varför jag tycker om att sjunga, jag bara gör det. Det gör mitt liv bättre.</p>

        <p>När jag gick i lågstadiet skulle man välja ett instrument man ville spela på musiklektioner efter skolan. Jag ville spela trummor, vilket mina föräldrar förståeligt nog sa nej till. Varken de eller grannarna skulle nog vilja lyssna på det dagarna i ända. Gitarr och piano var inte för mig. Det visade sig att man också kunde välja sånglektioner, så det fick det bli.</p>

        <p>Jag gick på lektionerna varje vecka under det år de erbjöds. Jag var nog för ung för att förstå syftet med att sjunga Edelweiss varje vecka i ett års tid. Det gav ingen glädje. Så efter det sjöng jag inte på ett par år. Sen upptäckte jag pop-musik och topplistorna på radio. Jag sjöng med mest för att det var kul. I högstadiet gick jag med i skolkören för att slippa lektioner. (Total rebell, jag vet.) Men jag fortsatte alla tre åren för att det var så roligt att sjunga tillsammans med andra.</p>

        <p>Sen var det dags att bli vuxen, så sången föll åt sidan. Jag sjöng ibland med till musik, men det var också allt. Till slut var det som om jag glömde bort att sång fanns. Efter jag fick barn tänkte jag att det vore bra med en hobby. De hade sånglektioner på Arbis, så jag började där. Det var roligt till en början, men sen blev det mest en prestation. Det handlade om att uppträda och vara bra på att sjunga rent tekniskt; öka rangen, eliminera vocal break och hålla en ren klar ton. Det handlade inte om sång för mig längre. Så jag slutade sjunga helt. Inget nynnande och inget sjungande till musiken i mataffären.</p>

        <p>Det var så under flera år. Jag vet inte hur det gick till, men under pandemin återfann jag sången igen. Kanske jag behövde den under en så svår tid. Jag tror jag har hittat en balans i det hela nu. Jag sjunger fortfarande, i regel varje dag, men håller mig borta från sånglektioner. Det behöver inte vara en faktiskt sång, många gånger är det bara vocal play för att se vad rösten kan göra för olika ljud. Jag sjunger inte för andra, men det stör mig inte om någon hör. Jag sjunger bara för att jag tycker om det.</p>
    </main>
</body>
</html>